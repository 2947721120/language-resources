IsiXhosa lolunye lweelwimi zaseMzantsi Afrika ezingundoqo nezaziwayo.
Sithethwa ngabantu abaqikelela kwi-7.6 sezigidi okanye i-18% lwabemi baseMzantsi Afrika luphela, ngakumbi kwiphondo leMpuma Koloni neleNtshona Koloni eMzantsi Afrika.
Kwimbali yakwaXhosa sinamaqhawe ngamaqhawe kwimiba emininzi.
Sinabo ababhali besiXhosa abathi baqaqamba ekunikeni imbali eyiyo ngoXhosa beyinika ngesiXhosa.
Zininzi ke iingongoma abanyathela phezu kwazo aba babhali.
Njengazo zonke iilwimi zesiNtu, isiXhosa lulwimi oluhambisana kakhulu nezandi ezenziwa ngamagama.
Oko kukuthi amagama abhalwa ngokufanayo nqwa angabizwa ngeendlela ezingafaniyo (ukuwa nokunyuka kwentsholo eyenziwayo xa kubizwa lo magama); namagama abhalwa ngokufanayo angaba neentsingiselo ezingafaniyo.
Ngamanye amazwi isiXhosa sisebenzisa amaqabane kunye nezakhi ngokohlobo oluthile olwenza intsingiselo nemvakalo yamagama afanayo nqwa ingafani.
Okona kubalulekileyo nangakumbi kulwimi lwesiXhosa kukuba lusebenzisa iziqhakancu, u-x, u-c, no-q.
Udumo lwesiXhosa lubonakala kumhobe wesizwe saseMzantsi Afrika, UNkosi sikelela iAfrika, owabhalwa nguEnoch Sontonga nowaye ngumXhosa ngokokuzalwa.
Kwalona igama lolwimi lunesandi u-x.
UMama uMiriam Makeba owayeyimvumi yaseMzantsi Afrika, walusasaza udumo lwengoma ethi "Igqirha lendlela" ebhalwe ngesiXhosa.
Loo ngoma idume ngokuba nezandi/neziqhakancu u-q, u-gq no-ngq.
Lona ke ulwimi lubhala ngesiLatini, lunefonetiki nolwimi ulufundiswayo ezikolweni, koonokholeji nasezidyunivesithi.
Ulwimi lwesiXhosa kukuphela kolwimi lwesintu olufundiswa esikolweni eMpuma Koloni.
Umzekelo: nangona amaMpondo ethetha isiMpondo, amaBhaca ethetha isiBhaca ngokuthi ayatshefula, nabanye abantu bethatha iilwimi zabo, kodwa xa kusiyiwa esikolweni, lunye ulwimi lwemveli olutitshwa ezikolweni, sisiXhosa.
Zohluka-hlukene iintlanga zaseMpuma-Koloni.
Kukho amaMpondo (utata uOliver Tambo uliMpondo, Kukho abaThembu (utata uMandela ungumThembu), amaBhaca, amaMpondomise, amaMfengu, amaRharhabe, amaGcaleka, amaNgqunukhwebe kunye nezinye izihlakani.
Loo nto eye yadala ukubakho kwesiXhosa seengingqi.
Elona gama lesiNguni esibizwa ngaso esi silwanyana "yimbuzi".
Abantu abaninzi bayakuthi eli gama lelesiZulu.
Kanti hayi khona, belisayakusetyenziswa ngabo bonke abantu abantetho yabo isisiNguni.
Kwathi ke ngenxa yefuthe lolwimi lwesiBhulu kumaXhosa, kwasetyenziswa eli gama lithi 'Ibhokhwe'
Ibhokhwe nenkomo zizilwanyana zasekhaya ezibaluleke kakhulu kubantu bemveli baseMzantsi Afrika.
Bekuhlalwa kusenziwa ngazo imicimbi enje ngamasiko ekuhlaleni.
Ubuyakusoloko usiva kuthethwa ngebhokhwe xa kusenziwa imicimbi yekhaya emincinane.
Kanti ke yona inkomo ibibaluleke nangaphezulu kuba kaloku ibixhelwa xa kukho imicimbi emikhulu.
Iigusha ezi ziyafika zize nabelungu yiyo le nto kuthiwa ngamadlagusha.
Mandulo phaya umntu omnyama wayengayifaki kowakhe umlomo igusha, eyicekisa, kuba kaloku wayengayazi.
Nditsho nehagu le iyafika kweli lizwe, yayingekho mandulo.
Yibhokhwe negusha ezona zilwanyana bezixhelwa, zityiwe.
Ipopulation sisihwankathelo salo lonke uhlobo lwento nto ephilayo, ehlala kwindawo eziyimida ethile, apho zithi ziqhame zande khona.
IPopulation density linani labantu elingumyinge kuloo ndawo bahlala kuyo.
Kwiidolophu ezinkulu ezifana nezixeko ezinkulu zinomthamo omkhulu wabantu.
Kwezi ndawo abantu bahlala besondelelene.
Kwiindawo apho kungekho bantu banninzi, abantu badla ngokuhlala beqaqelene, njengasezilalini emaphandleni.
Ngokwesiqhelo ipopulation ibhekisa kwinani loluntu kwindawo ethile.
Maxa wambi sukube kubhekiswa kwizilwanyana.
Umyinge wabantu abanokuxhaswa kwindawo nganye kuthiwa yicarrying capacity.
uluntu lwehlabathi sele lude lwafikelela kwizigidi-gidi ezisixhenxe ngo2011.
uluntu lwehlabathi luya lusanda ngokwanda, kodwa isantya sokwanda koluntu siyehla kulo lonke ihlabathi.
Ukufudukela ezidolophini nako kuxhaphakile.
Sithetha kwizixeko ezingama-32 ngabantu abangaphezulu kwesigidi abahlala kuzo.
NjengamaMpondo abaThembu lolunye uhlanga eTranskei olunobukhosi balo.
Njengoko sele sithethe kwavokotheka ngokubaluleka kwesiduko kwimidaka yakowethu, naseBathenjini ke kunjalo.
Isiduko sabaThembu sithi 'Madiba'.
Lukhulu ke usapho lwakwamaDiba.
abantu abaninzi kwihlabathi lonke jikelele, bacinga okokuba xa kusithiwa 'Madiba' kubizwa igama likaRholihlahla.
Hayi khona! ubizwa ngesiduko xa ebizwa ngokuba nguMadiba.
Baninzi ke ooMadiba, nto nje baneefani ezahlukeneyo.
Nantsi imizekelo; abanefani ethi 'Mathanzima', Dalindyebo, Mthikrakra, Joyi, Nelson Mandela, Walter Sisulu nezinye iifani, isiduko sabo bonke sithi 'Madiba'.
AbaThembu bohluke kubini: Abathembu baseRhode, nabaThembu base...
Makhe sinike imbali yabantu bakwamaDiba ngokwahlukana ngokweefani zabo.
I-Abuja ngundlunkulu wedolophu yaNigeria.
Izinze kumbindi weNigeria, kwFederal Capital Territory (iFCT).
I-Abuja sisixeko esicwangcisiweyo, kwaye sakhiwa ngeminyaka yooo1980.
Yathi yabekwa ngokusesikweni njengedolophu engundlunkulu ngomhla we-12 KweyoMnga ngo1991, ithatha indawo yeLagos, nangona kunjalo le ndawo isathathwa njengesona sixeko sithandwa kakhulu.
Nge-census ka2006, esi sixeko saseAbuja sasinabantu abangama776,298, loo nto ke yasenza okokuba ibesisixeko seshumi kwezithandwayo eNigeria.
I-Abuja iye yanabantu abaninzi abangena kuyo; oku kwanda koluntu lwenze okokuba kubekho iidolophu ezisebenza ngesatellite ezinjengeKaru Urban Area, iSuleja, iGwagwalada, iLugbe, iKuje neendawo ezincinane ezihlala abantu apho le dolophu icwangcisiweyo yanda khona.
Indawo kwisixekokazi engekho mthethweni eAbuja inoluntu olungaphaya kwezigidi ezintathu kwaye iyeyesine kwezakhe zankulu eNigeria, ibe ke yodlulwa kuphela yiLagos, iKano kunye neIbadan.
Kwi mathematika, irational number lilo naliphi na inani elinokubizwa ngokuba yiquotient okanye yifraction p/q yee integer ezimbini, up no q, libe linedenominator engu-q engalinganiyo no-zero.
kuba ke u-q esenokulingana no-1, yonke i-integer iba linani eli-rational.
Ingqokolela yawo onke amanani a-rational ihlala ibonakalisa ngobhalo ongqindilili u Q (okanye umbhalo obhalwe ngqindilili kwibhodi emnyama Q); wamiselwa ngo-1895 nguPeano emva kwe quoziente, igama lesiTaliyane elithetha i"quotient".
I-decimal expression ye-rational number isoloko inokuphelelwa emva kwenani lokugqibela kuludwe lwamanani okanye iqalise ukuphinda-phinda kwa olo ludwe lolandelelwano kwinani lokugqibela loo nto isenzeka ngokuya isenzeka ngokuphundaphindeneyo.
Ngaphezu koko, naluphi na uphinda-phindo okanye ukupheliswa kwe-decimal kumele inani eli-rational.
Ezi zivakalisi ziyinyaniso, kodwa zingeyonyaniso yebase 10 kuphela, kodwa zikwayinyaniso yayo nayohi na enye i-integer base (umzekelo ibinary, ihexadecimal).
I real number engekho rational ibizwa ngokuba yi-irrational.
Amanani azii-iIrrational aquka izi-quare root zika 2, π, e, kunye neφ.
I-decimal expansion yenani eli-irrational iyaqhuba ingaphindwa-phindwanga.
Kuba ingqokolela yamanani a-rational numbers ikwazi ukubaleka countable, ibe yona ingqokolela yamanani angawo (iireal numbers) ingenakho ukuba ingabalwa, phantse onke ii-real numbers zi-irrational.
iBhayi (IsiNgesi: Port Elizabeth) yidolophu eMzantsi Afrika, imi kwiPhondo leMpuma Koloni, kumgama ongangama 770 yeekhilomitha (478i) ngasempumalanga kwiKapa.
Isixeko esisoloko sishwankathelwa njengePE yaye iteketiswa ngokuba "ISixeko esinoBubele" okanye "ISixeko soMoya oVuthuzayo, sinaba kangange 16 yeekhilomitha kufutshane kwi- Algoa Bay, yaye yenye yeendawo ezimandla eMzantsi Afrika yokuma kweenqanawa.
Ikwabizwa njengeKomkhulu loMdlalo waseManzini kwi-Afrika yonke.
IBhayi laqanjwa njengedolophu ngo1820 ukuze kuhlaliswe amaSetlane aseBritane njengendlela yokuqinisa ingingqi ekummandla ophakathi kweKoloni namaXhosa.
Ngoku yakha inxenye yoMasipala iNelson Mandela Bay Metropolitan Municipality enabantu abahlalayo abali-1.3 yezigidi zamawaka.
I-Autism kukukhubazeka ngokwasemphefumlweni, nto leyo echaphazela ubomi bomntu.
Oku kusilela kubonakaliswa ziimpawu zokurhoxa komntu okanye umntwana ekudibaneni nabanye abantu.
Atsho ke ngoku abe yinkomo edla yodwa.
Aphinde aphinda-phinde yonke into ayenzayo, abengumntu oloyikayo utshintsho olwenzekayo kwizinto ezimngqongileyo nasekuhlaleni.
Ukukhubazeka ngokwasemphefumlweni kuchaphazela ukusebenza kobuchopho ukuze bungakwazi ukwamkela nokuphonononga ulwazi ekufuneka luhlalutyiwe yingqondo.
Abantu abanale Autism bafumana kunzima ukusebenza ngendlela efanelekileyo abanye abantu abacinga ngayo.
Bafumana kunzima ukuvula izifuba zabo bezivulela kwabanye abantu.
Ngamanye amazwi kunzima kubo ukuthetha nabanye abantu, bafumane kunzima ukujonga abanye abantu kwaye abathandi kwaphela ukuphathwa ngezandla ngabanye abantu.
umntu okhubazeke ngolu hlobo ubangumntu yedwa, nothanda ukuthetha yedwa, azonwabise eyedwa, ehle esenyuka, asuke ke ngoku ahleke yedwa kwizinto azingayo eyedwa.
Umntu onje ke akalufuni nokulubona utshintsho, kuye nje makungatshintshi kwanto ekuhlaleni, nakwizinto ezimngqongileyo.
Ubukhulu becala abantwana abakhubazeke ngolu hlobo bafumana kunzima kakhulu ukufunda into entsha enje ngokuya ngasese nokuya esikolweni.
Udonga lolokwahlula lubhekephezulu.
Yahlula amagumbi kwizakhiwo lukwakhusela izakhiwo.
Ludla ngokwenziwa ngamatye okanye izitena.
Zimbini ezona iinjongo zokwenza udonga: kukuxhasa uphahla lwesakhiwo, nokwahlula-hlula isakhiwo sibe ngamagumbi, kukunika ukhuseleko ekungeneni kwezinto ezingafanelekanga nakwimozulu.
Phambi kumiliselwe izixhobo zomkhosi,izixeko ezininzi eYurophu zazikhuselwe ngamadonga.
Kwathi kuba sele engasafanelekanga kule mihla siphila kuyo, zathi zadilizwa ezo ndonga.
Igama elithi "udonga" lihlala lisetyenziswa xa kubhekiswa kudonga lwaseBerlin, olwathi lwakhiwa ngemfazwe i-Cold War, neyathi yaphela ngo1989, kodwa uninzi lwabantu luthetha nge-album iPink Floyd ekwasebenzisa kwa eli gama.
uZahara (wazalwa ngomhla we9 kweyeNkanga ngo1988) ngumlonjikazi ekwambhali weengoma, yimbongikazi, is a South African singer-songwriter, poet, ukwaluphawu lomzekelo wesithunya kwisibhedlele sabantwana iNelson Mandela Children's Hospital.
Waqala ukucula kwikwayala yasesikolweni sakhe eneminyaka emithandathu qwaba ubudala, waza wathi xa aminyaka iluthoba ubudala wayalelwa ukuba acule kwikwayala yabadala ngenxa yelizwi lakhe elivakala ligqamile.
Ngo2011 uZahara wakhupha icwecwe lakhe lodumo elithi Loliwe, elabonakalisa yimpumelelo enkulu; yaba kwizinga leplatinum kwiintsuku nje ezili-13 laza lalatyuza emva nje kweentsuku ezili-17 laba sele likwizinha ledouble platinum, lathisa ngaphaya kwama100,000 eekopi eMzantsi Afrika.
Umboniso wengoma yakhe yodumo, "uLoliwe", ufunxe i-1.3 yezigidi zabaphulaphuli ngokuboniswe kwi YouTube.
Ngomhla woku-1 kwinyanga kaCanzibe ngo2012, kumnyhadala wonyaka wokunikezelwa kweembasa owawubizwa ngokuba yiSouth African Music Awards, uZahara waphumelela iimbasa ezisibhozo, kuquka eyelona gcisa langasegoqweni i"Best Female Artist" nobhazabhaza wecwecwe lonyaka i"Album of the Year".
phambi kwezi mbasa, kwagqabhuka ingxwabangxwaba ngosasazo malunga nobume bezezimali zakhe ezaziphethwe gwenxa ngabashicileli benkampani yakhe.
Inkampani yakhe yoshicilelo i-TS, yazikhaba ngawo omane ezo zityholo.
Igama lakhe leenkobe uZahara nguBulelwa Mkutukana wakumatyotyombe asePhumlani cebu nje ngaphandle kweMonti eMpuma Koloni, eMzantsi Afrika, apho wayehlala khona kunye nabazali bakhe uNokhaya kunye noMlamli Mkutukana.
ungumntana wesithandathu kwabasixhenxe.
walubonakalisa uthando lwakhe lomculo eseneminyaka emi-6 kuphela ezelwe.
Waqala ukutsala amehlo abantu mhla wachongwa ukuba akhokhele iqela lomculo wesikolo secawa ePhumlani.
Igama lakhe leqonga lithetha ukuthi "Intyantyambo edubulayo"; njengomntwana wayesaziwa ngegama lakhe lesiteketiso elithi Spinach.
Umculo wakhe ubekwa kwicandelo le"Afrosoul" kwaye ucula ngolwimi lwakhe lweenkobe, isiXhosa, nagesiNgesi.
Iingoma zakhe bezisoloko zichazwa njengomxube wohlobo lomculo odunyiswe nguTracy Chapman, kunye noIndia.Arie.
Ubhazabhaza wecwecwe lakhe lodumo uZahara elithi Loliwe lakhutshwa ngo-2011.
Ukukhutshwa kwalo okokuqala laba sele lithengisile kwisithuba nje esingephi seeyure ezingama 72 likho, and 19 days later, the album reached double platinum status in South Africa by surpassing the 100,000 sales mark.
Oku kwamenza okokuba abeyimvumi yesibini emva koBrenda Fassie, owayengumXhosa onomtsalane kakhulu, nowafikelela kweli nani ngelo xesha lifutshane kangako.
UZahara wakhupha icwecwe lakhe lokuqala lomboniso bhanyabhanya (iDVD)ecula ngokungathi nguX-Factor umngeneli waseUSA LeRoy Bell.
I-DVD yafikelela kumgangatho weplatinum (ngokomgangatho obekwe ngabashicileli bamacwecwe baseMzantsi Afrika) ngosuku olunye nje kuphela.
Lenkonzo enyanisekileyo ka Krestu libandla elizimeleyo ela sekwa kwidolophu yase Beijing, e China ngonyaka ka 1917.
Namhlanje elibandla linamalungu azizigidi ezingamashumi amabini anesihlanu kumazwe angamashumi amane anesine.
Lenkonzo yase Pentekoste yosindiso yaqalwa ngeminyaka yokuqala kwi twentieth century.
Ngonyaka ka 1997 lenkonzo iye yavulwa kweli loMzantsi Afrika.
Unobangela ikuvakalisa indaba ezilungileyo kwilizwe lonke ngaphambi kokubuya kuka yesu okwesibini.
Umlambo yingxangxasi yamanzi arhiba ngomzila (ookanye ngendlela) phezu komhlaba.
Le ndlela okanye lo mzila uhamba amanzi kuthiwa yiriverbed aze wona umhlaba macala omabini kuthiwe ngamanxweme amanzi.
Makhe senze umsetyenzana wokuvavanya olu lwazi
lo msebenzi siyakuthi siwenze kumalinge amathathu, afana nqwa, ngaphandle kwezinga lobushushu bamanzi. r.
Siyakugalela ama-25 eegrams zeswekile kwilitha yamanzi abanda okomkhenkce.
Asizamisi.
Siqaphela okokuba kuyakuthatha imizuzu engama-30 ukuze kunyibilike iswekile.
Sigalela ama-25 eegrams zeswekile kwilitha yamanzi asendlwini abushushu bawo bungama-(20 °C).
Nalapha asizamisi.
siqaphela okokuba iswekile ithatha i-15 lonke phambi kokuba inyibilike.
Siphinde sigalele ama-25 eegrams zeswekile kwilitha e-1 yamanzi abushushu bawo bungama-(50 °C).
Asizamisi.
Siqaphela okokuba iswekile ithatha imizuzu emi-4 kuphela phambi kokuba inyibilike.
Sigqiba kwelithini?
Inye indlela yokwenza kubelula ukubona iziphumo, kukwenza uludwe lwazo, ukwenza uludwe lwazo zonke izinto ezitshintsha mihla le xa sizibeka kuvavanyo.
Ezethu ke ziyakuba nje:
Ukuba wonke lo msetyenzana wokuvavanya ulwazi ubufana (besingasebenzisanga iswekile eninzi kwelinye ixesha size sibuye nganeno kwelinye ixesha, okanye sibe besingazamisanga kwelinye ixesha njalo, njalo.), besiyakutsho sibenobungqina obupheleleyo bokokuba ubushushu bunefuthe ekunyibilikiseni iswekile ngokukhawuleza.
Nangona kunjalo, Asinakuqiniseka ngokupheleleyo, okokuba akukho nto iyenye mhlawumbi enokuba ngunobangela woku.
Umzekelo wesizathu esifuhlakeleyo isenokuba iswekile inyibilika msinya qho xa iswekile eninzi inyibilikele kwindawo enye.
Kusenokunabiyo nyaniso oku, kodwa ukubangaba bekunjalo ngenene, iziphumo beziyakufana nqwa: amalinge amathathu awenziweyo, kunye neli lokugqibela kulapho iswekile ibiyakunyibilika ngokukhawuleza nangaphezulu.
Ngoko ke, asinaso isizathu ngokuphelelyo esinokwenza sigqibe sithi oku kuyinyaniso okwangoku, singasuka nje sisise iso esi siphumo njengempendulo efanelekileyo okwangoku.
I-biotic ibhekisa kuyo yonke into ephilayo nethi ife emva kokuba iphilile ngokobomi basemhlabeni.
Singathi ngokupheleleyo igama elithi biotic libhekisa kwizinto ezinobomi.
Imizekelo yezo zinto ke zizilwanyana nezityalo.
Izinto ezinokubhekisa kwi-biotic zezi zilandelayo:
Ubomi imeko okanye indlela ephila ngayo into enobomi
I-biology izifundo ngobomi
Izinto ezenziwe nge-biotic
Igama elithi iimpawu linganeentsingiselo ezininzi;
Igama elithi iimpawu libhekisa kwinto yomnye umntu.
Ukuba umntu uthenga imoto, loo moto ke iba yeyaloo mntu.
Umfanekiso oqingqiweyo wakwaLiberty yinto yabantu baseUnited States.
Abantu abasebenza ngokuthengisa nokuthenga izindlu basoloko bethetha nge''zinto'', into ethetha izindlu, amagumbi, ii-ofisi, njalo njalo.
Iimpawu zisenokuthetha izinto ezenza okokuba into ibenomdla: izinto eziziimpawu ezithile zento.
umzekelo; "I-Elastiki yenziwa yirhabha", ngamanye amazwi irhabha yielastiki.
Le ntsingiselo ikufutshane kunaleyo yakwaChemistry (Jonga apha ngezantsi).
KwiKhemestri, igama elithi iimpawu libhekisa kwizinto  ngokuzeleyo izinto esizibonayo.
Umzekelo, amanzi abayinto emanzi xa engenziwanga nto ehleli ngokwendalo yawo njengamanzi,  ayabila ngeqondo lobushushu  elili-100,  akanambala, akanavumba, njalo njalo.
yonke le nkcaza yeyeempawu zamanzi.
Kwiindawo zemidlalo yeqonga, iimpawu zibhekisa kwingqokolela yezinto ezisetyenziswa kwezi ndawo kwenziwa kuzo imidalo yeqonga okanye imiculo ye-opera.
Nantoni na eyenye esetyenziswayo kodwa ibe ingeyonxalenye yale ngqokolela  iluphawu lwento  (or "i-prop" ngokufutshane), umzekelo, ifenitshala, umthi, incwadi esetyenziswa ngumlinganiswa esenza ngathi uyafunda,  uzalipholile abamtshayayo.
Ezi zinto zinakekelwe ngumlawuli wazo.
Ngamanye amaxesha, izinto ezincinane ezifana neencwadi okanye abalandeli,  ngumlinganiswa omelwe kukuqinisekisa okokuba unazo ezi zinto.
Yile nto ke le kuthiwa yi''personal prop".
isiTswana lulwimi oluthethwa eMzantsi Afrika.
isiPedi lulwimi oluthethwa eMzantsi Afrika.
IsiPedi sithethwa ngabantu a bahlala eLimpopo, Mpumalanga nase Gauteng.
IsiHolani lulwini oluthethwa ngamaHolani, ngamaFlemishi, ngamaSuriname; olubalwa esiBhulweni.
Sithethwa ngabantu aba-25 000 000.
'''isiNgesi''' lulwimi lwaseNtshona-Jamani olwathethwa okokuqala yiAnglo-Saxon eNgilani ngeminyaka yokuqala yeMiddle Ages.
Sithetha nje lelona lwimi lusetyenziswa kakhulu kwihlabathi jikelele.
Luthethwa kumazwe ngamazwe ehlabathi lonke jikelele.
Lulwimi lokuqala lwaseUnited Kingdom, eUnited States, eCanada, eAustralia, eIreland, eNew Zealand namazwe amaninzi eCaribbean.
Bamalunga na-375 ezigidi abantu abasithetha isingesi nje ngolwimi lweenkobe (abantu abantetho yabo isisiNgesi), nto leyo esibeka kwindawo yesibini isiNgesi njengolona lwimi luthethwayo kwihlabathi.
Bamalunga nama-220 ezigidi zabanye abantu abasithetha njengolwimi olongezelelwa kwiilwimi zabo zeenkobe, kwaye kusekho izigidi-gidi zabantu abasafunda ukusithetha.
Sitshintshile ke isiNgesi, kunjalo nje besisoloko sitshintshwa ngenxa yefuthe lezinye iilwimi.
Kuba phantse ama-60% entetho isuka kwisiLatini, maxa wambi isiNgesi sithathwa ngokuba lolona lwimi lunesiLatini kwiilwimi zesiJamani.
IsiNgesi saaqala eNgilane.
Iintlanga zamaJamani (amaSaxons, amaAngles, kunye namaJutes) eeza eBritane malunga phaya ngoo-449 AD.
Bafika mazenzela ikhaya emzantsi nasempuma yesi siqithi, bethyalela ngaphandle amaBritane aluhlobo lwamaCeltic ababefike kuqala kunabo, babenza ukuba bathethe ulwimi lwesingesi endaweni yolwimi lwabo lwakudala ulwimi lwesiCeltic.
Unanamhla oku zisekho iilwimi zesiCeltic ezisathethwayo, ingakumbi eWales, apho isiWelsh ilulwimi lokuqala kwinxalenye yabantu abahlala kumaphandle.
Inani labantetho isisiGaelic eScotland lincinane, kwaye phantse bonke bakwinaseziqithini.
Ulwimi olubizwa ngokuba s"iScots" lona lululwimi oluyinzalelwane yesiNgesi.
isiGaelic eIreland nase Isle of Man sithethwa ngabantu abambalwa kakhulu.
Iilwimi ezizalana nesiJamani zezi ntlanga zaba sisiNgesi samandul.
Igama elithi English lisuka kwigama likaAngles: uEnglas.
IsiNgesi sakudala asivakali njengesiNgesi esisithethayo ngoku.
Ukuba abantu abantetho isisiNgesi ngoku bangamamela okanye bafunde umhlathi obhalwe ngesiNgesi sakudala, ambalwa kakhulu amagama abangawaqonda ukuba athetha ukuthini.
Olona lwimi lusondele esiNgesini esisesasetyenziswayo namhlanje sisiFrisian, sithethwa ngabantu abangama-500,000 nabahlala eNetherlands, eGermany naseDenmark.
Ngaphezu kokuba olu lwimi lubufana nesiNgesi, abantu abathetha ezi lwimi zimbini abavani kakuhle into abayithethayo.
Kodwa nangona kunjalo, abantu abambalwa bathi olona lwimi lusondeleyo esiNgesini lulwimi lwesiDatshi.
Abanye abantu abaninzi beeza eNgilane kamva ngamaxesha ahlukeneyo, bethetha iilwimi ezahlukeneyo, kwaye ezi lwimi zathi zongeza amanye amagama amaninzi kwatsho kwadaleka esi siNgesi sithethwayo kungoku nje.
Nanku umzekelo, kwiminyaka yoo800 AD, amaDanish namaNorse kunye namapirates, nababizwa ngamaVikings, beza kweli lizwe saza isiNgesi samkela amagama emboleko amaNorse amaninzi.
Iilwimi zabo zazizezamaJamani, njengesiNgesi samaNdulo.
Emva koloyiso lukaWilliam wayithabathela kuye iNgilane ngo1066 AD kunye nomlhosi wakhe waza wabayikumkani, weza nabantu bakhe abahloniphekileyo, ababentetho yabo isisiNorman, ulwimi olwaluzalana kakhulu nesiFrentshi, ukuba lubekho kurhulumente omtsha.
Baasivala isiNgesi ixesha elide ukuba sifundiswe ezikolweni, lwaza ulwimi lwatshintsha kakhulu, kuba sasithethwa ubukhulu becala endaweni yokokuba sibhalwe, isithuba esingangeminyaka engama-300.
IsiNgesi saaboleka amagama amaninzi kwisiNorman ngexesha esasinokubizwa ngokuba lulwimi olwahlukileyo, iMiddle English.
U-Geoffrey Chaucer ngumbhali owaziwayo wesiNgesi ekuthiwa yiMiddle English.
Emva kwezandi ezininzi ezathi zatshintsha, isiNgesi iMiddle English sabasisiNgesi esiphuculweyo.
Nangona umsebenzi kaShakespeare ungabonakala umdala kakhulu, kodwa ibizwa ngokuba iphucukile.
Saaqhubela phambili isiNgesi ngokuthatha amagama amatsha kwezinye iilwimi, umzekelo, ingakumbi kwisiFrentshi (malunga nama-30% ukuya kuma-40% amagama aso), kodwa nakwisiTshyayina, isiHindi nesiUrdu, isiJapanese, isiSpanishi kunye nesiPhuthukezi.
Kwathi kuba iingcali ezininzi ezazisuka kumazwe ahlukeneyo kwakufuneka zincokole zikwazi ukuthetha omnye komnye, baachonga amagama ezinto ayakuthi asetyenziswe kwezophando kwaye loo magama achongwa kwiilwimi ababezazi bebonke: isiGrike kunye nesiLatini.
Laa magama eza nasesiNgesini kananjalo, umzekelo, umfanekiso ofotiweyo ("ifoto-" ithetha "ukukhanya" "kwaye "-igrafu" ithetha "umfanekiso" okanye "umbhalo", kwisiGrike.
Umfanekiso ofotiweto ngumfanekiso owenziwe ngokusebenzisa ukukhanya), okanye ifowuni.
Lilonke ke, isiNgesi senziwe ngesiNgesi samaNdulo (esizalana kakhulu nesiJamani kunye ne|siDatshi), isiNorse, kunye nesiFrench, kwaye sitshintshwe nasisiLatini, isiGrike, isiTshayina, isiHindi, isiJaphane, kunye nesiPanishi, namanye amagama amaninzi avela kwezinye iilwimi.
Imbali yobuKumkani baseBritane bufake isandla ekwandeni kolwimi lwesiNgesi.
Kunamhlanje nje, isingesi lolona lwimi lubaluleke kakhulu kwiindawo ezininzi, ezifana neAustreliya, iKhanada, iHong Kong, kwRhiphabhlikhi yaseIndia nasePakistan, eMzantsi Afrika, nakwizizwe ezimanyeneyo zaseMelika, Isingesi lolona lwimi.
Kuba ubuKumkani bezizwe eziManyeneyo (ilizwe apho iNgilane ikhoyo) kunye nezizwe zaseMelika ezimanyeneyo zibe zizizwe ngokwembali ebezisoloko zinamandla ekwenzeni imali naseburhulumenteni, abantu abaninzi babona iluncedo ukufunda isiNgesi ukuze bakwazi ukuthetha kumaziko ezophando, ezoshishino, nakwezozakuzelwano.
Esi sifundo ke kuthiwa IsiNgesi njengolwimi olongezelelweyo, isiNgesi ngengolwimi lwesiBini (ESL) okanye isiNgesi njengolwimi oluvela ngaphandle (EFL).
Amabali nemidlalo edumileyo neyaziwa kakhulu.
uShakespeare waye engumbhali wemibongo nemidlalo yeqonga yesiNgesi edume kakhulu.
Sithetha nje, iingoma kunye nemovie (imiboniso yeefilim)zonke zisebenzisa ulwimi lwesiNgesi.
IsiNgesi sisebenzisa upelo magama olungaqhelekanga xa sibhalwa.
Izandi zoonobumba kunye nendibaniselwano yazo ibonakala ngathi iyafana kodwa yahluke kakhulu.
Nanku umzekelo igama elithi "ough" lahlukile kwelithi through (threw), rough (ruff), dough (doe) okanye cough (coff).
Le nto ke yenza okokuba ibe lulwimi olunzima kakhulu ukuba lufundwe.
Kumazwe amaninzi abantu abantetho isisiNgesi bawapela ngokwahlukileyo amagama.
Kukho umahluko phakathi kopelo-magama lwaseMelika kwelinye icala naseUnited Kingdom kwaye amanye amazwe amaninzi (afana nalawo akwingqungquthela yaseBritane) apho isiNgesi ilolona lwimi lusetyenziswayo kwelinye icala.
Ezi ndlela zokupela zahlukeneyo ngamanye amaxesha kuthiwa s"isiNgesi saseMelika ne "siNgesi saseBritane".
Umzekelo igama elithi "colour" lipelwa ngolu hlobo "color" eMelika, negama elithi "programme" lipelwa ngolu hlobo "program" eMelika.
Negama elithi "spelled" lipelwa ngenye indlela kwisiNgesi saseBritane, apho lipelwa njengo "spelt".
Nangona kunjalo, ngenxa yokusasazwa kwendlela ekwenziwa ngayo izinto, usasazo (okanye olunwenwela kwihlabathi jikelele), nasekunwenweni kwamasiko aseMelika ngomabonakude nangeenkqubo zeekhompyutha zaseMelika, abanye abemi baseBritane basebenzisa amagama esiNgesi aseMelika.
Mthatha (ngaphambili yaziwa ngokuba uMtata) - yeyona dolophu enkulu yeMasipala Nkosi Sabata Dalindyebo eMpuma-Koloni eMzantsi Afrika.
Le dolophu inesitishi seenqwelo-moya, sasaziwa ngokuba yiK.D. Matanzima Airport ebizwa ngenkokheli eyayinguKaiser Matanzima.
idolophu yasemthatha yenye yedolophu eyayiphantsi kwengcinezelo ngexesha locinezeleko apha eMzantsi Afrika kuba kaloku ingqangwe ziilali kunye namaplasi.
Amabhulu ayefuna ukuyiphatha ledolophu kuba kaloku yona inomhlaba omhle wokutyala futhi inamaplasi amanintsi.
Enye yeedolophu ezikufutshanwe emtata yimonti, ibhayi, ingcobo kunye ne Port St Johns.
Utata u Nelson Rolihlahla Mandela wazelalwa kwenye yeelasli zasemtata ebizwa ngokuba yiqunu waze wakhulela khona.
Mthatha yenye yeelali enembali kakhulu kweli lomzantsi afrika njengoko ezinye inkokheli zalapha eMzantsi Afrika ziphuma khona.
UGautam Buddha nguSiddhārtha Gautam, umntu owaqala inkolo yeBuddhism.
Wadla amazimba ukususela kumnyaka we563 BC ukuya kumnyama we483 BC.
Ukwabizwa ngokuba nguSakyamuni okanye uTathāgat.
USiddhārtha Gautama(Sidaaha) wazalelwa kubukumkani bamaKapilvastu eNepal.
Kunamhlanje nej le ndawo yokuzalwa kwakhe kuthiwa yiLumbini, eNepal.
Ngelo xesha, isiduko esithi Shakya's sasilawula amaKapilvastu.
Uyise wayeyikumkani eyayibizwa ngokuba nguSuddodana Tharu, kwaye unina wayeyinzwakazi uMahamaya.
USiddhārtha wayephila impilo etofotofo; uyise engafuni ngxaki nakusebenza nzima kufuphi nonyana wakhe.
Isiprofetho sabona okokuba ukuba uSiddhārtha angahlala ngaphakathi kwibhotwe lakhe ubomi bakhe bonke, uyakuba yikumkani egqibeleleyo.
Kodwa ukuba ukhe walishiya ibhotwe, uyakuba yinkokheli eqgibeleleyo kwenzenkolo.
Ikumkani The kinayizange ifune okokuba unyana wayo abe yinkokheli yezenkolo.
Wamgcina ke uSiddhartha ehleli bhotwe bonke ubomi bakhe bobuntwana.
Uthe apha ekukhuleni kwakhe, uyise wambonela intombi uSiddhārtha ukuba ayenze inkosikazi yakhe xa aminyaka ili-16.
Waza ke wanenkosikazi egama layo linguYashodhara, baza banonyana, uRahul.
Nangoma uGautama wayenayo yonke into ayifunayo, wayengonwabanga.
wayefuna ukufunda ngentsingiselo yokubakho kwakhe emhlabeni.
Wasuka waphuma apho kwelo bhotwe ngaphandle kwemvume kayise.
Wabona "izithunzi ezine zigqitha": indoda endala eyayisisiqhwala, indoda egulayo, indoda ebhubhileyo, kunye nendoda engcwele engenakhaya.
kulapho kanye uGautama waqala waqonda khona okokuba akukho nto inokumnqanda umntu ukuba angazalwa, angabimdala, angaguli, nokuba angafi.
Wenza isigqibo sokokuba anikele ngobomi bakhe basemhlabeni.
akazange ayigcine inkosikazi yakhe, abantwana bakhe, ubutyebi bakhe kwibhotwe.
Wayeyakuba yindoda engcwele engenakhaya.
Wayezakufuna impendulo kwingxaki yokuzalwa, ukuguga, ukugula, nokufa.
Walishiya ikhaya lakhe ezinzulwini zobusuku.
